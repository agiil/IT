---
title: Sissejuhatus
permalink: Sissejuhatus
---

## Sissejuhatus

__Ettevõte kui maagiline masin__. Hästitöötav IT on nagu maagiline jõud (sellest lähemalt [Tehnoloogia lubadus ja selle täitmine](/IT/Lubadus)). Väärtust loova masina ehitamine ja tööshoidmine on meie eesmärk. IT-on ettevõtte-masina oluline osa. Masin ei tarvitse välja paista, kuid masin on vajalik. Väärtust (ja kasumit) tootva *IT-masinavärgi ehitamine on meie eesmärk*{: .u}.

Ja muidugi on IT huvitav ka intellektuaalselt ja esteetiliselt.

__Mis rolli veebisait täidab?__ Sait täidab nii loengukonspekti, loenguslaidide kui ka teatmelise materjali rolli.

Infotehnoloogiliselt on veebisait "teadmuse organiseerimise süsteem" (_knowledge organisation system_), vt [Äritaksonoomia](/IT/Takson).

__Elava dokumendina__ täieneb materjal aeg-ajalt. Elavus on IT-s saanud väga oluliseks. Tarkvara valikul on üheks olulisemaks kriteeriumiks see, kas tarkvara arendatakse ja hooldatakse aktiivselt. Hea indikatsiooni selle kohta saab avalikust koodirepost (nt [GitHub](https://github.com/)).

Veebimaterjali eesmärkideks on ajakohasus, olulisus, akadeemilisus ja jõudumööda ka entsüklopeedilisus (kõik oluline ja uus kajastatud).

__Ajakohasus__. Tuntud arendusguru ja mitme ülipopulaarse teenussüsteemi asutaja Joel Spolsky kirjutab, kui tähtis on IT-s dokumentatsiooni ajakohasus [Spolsky2000]:

> "Maybe your specs are out of date and don't reflect the product. My specs are updated frequently. The updating continues as the product is developed and new decisions are made. The spec always reflects our best collective understanding of how the product is going to work. The spec is only frozen when the product is code complete." --- 

__Akadeemilisus__. Teavet IT rakendamise kohta leiab paljudest allikatest. Äriajakirjandus valgustab IT-d, eriti uusi suundi, regulaarselt. See teave kipub jääma kaleidoskoopiliseks ja vähekriitiliseks. IT-s aga liigub palju "müüte" - seisukohti, mis võivad küll olla populaarsed, kuid tegelikult ei vasta tõele. Akadeemilised käsitlused - nendeks on eelkõige teadusajakirjade artiklid - võivad küll olla paljusõnalisemad, kuid tavaliselt tuginevad laiemale empiirilisele põhjale ja rangemale loogikale.

Näiteks on üks oluline teema __IT juhtimise__ (_management_) ja __IT valitsemise__ (_governance_) vahekord. Aastaid on seda vahet tähtsaks peetud. IT valitsemise all mõeldakse organisatsiooni tippjuhtkonna osalemist IT .. juhtimisel. Siis IT suunamist. IT juhtimine on IT ära tegemine. Nüüd on teadlased uurinud ja leidnud [Toomey2015], et vahetegemine valitsemise ja juhtimise vahel on siiski problemaatiline. Juhtimine toimub eri abstraktsioonitasanditel. Ühte neist võib, aga ei pea valitsemiseks nimetama. Teised uurijad [Masli2016] näitavad ulatusliku empiirilise andmestiku alusel, et tegevjuht (CEO) võib ettevõtte IT-s ilmnevate probleemide puhul küll ametist lahti saada, kuid IT spetsiifilisuse ja keerukuse tõttu on tippjuhil vähe võimalusi IT juhtimise seisu ettevõttes reaalselt mõjutada. 

Õppejõule toimib veebisaid ka __platvormina__ kirjutamiseks ja tegutsemiseks praktikas.  

__Juhtmõte__.

> Move fast and break things. Unless you are breaking stuff, you are not moving fast enough. --- Mark Zuckerberg.

__Mõned vajalikud IT-terminid__.

- TL;DR - üherealine kokkuvõte pikema teksti ees või selle asemel (lühend ingl _too long; didn’t read_)

