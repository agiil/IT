---
title: Ühest ebaõnnestunud võrdlusest
permalink: YhestVordlusest
---


                              _Ükski infosüsteem ei saa valmis._ –Allan Poola

# Ühest ebaõnnestunud võrdlusest

Maakri maja kerkib jõudsalt. Kuid kas oleks mõeldav, et kõrghoone ehitamise alustamisel ei ole teada, mitu korrust ehitatakse? Tõenäoliselt mitte. Plaanid ja joonised on tehtud, töövõtulepingud sõlmitud, betoon tellitud.

Aastaid tagasi oli Astrodata nimeline IT-firma, kes hakkas Liivalaia tänavale omale oli vist 4-korruselist maja ehitama. Ehitamise käigus saadi aru - võimalik, et muutus ka majanduskeskkond - et võiks rohkem ehitada. Ehitatigi paar korrust juurde.

Agiilarenduses aga mitte. Agiilne arendus tähendab seda, et võetakse suund, hakatakse minema, jõutakse kuhugi välja ja siis vaadatakse, kas on veel vajadust ja jaksu edasi minna. Agiilehitamine tähendaks vastavalt seda, et korruste arv ei ole ette teada. 

IT-d võrreldakse sageli ehitamisega. Infosüsteemi loomine on "maja ehitamine", vajatakse (IT-)„arhitekti“, tehakse joonised jne. Esimese vaia maasselöömisel peab olema selge arusaamine ja plaan mida ehitatakse.

Valesti ehitamist tuleb igal juhul vältida. Ehitatu mahalõhkumine on märk ebaõnnestumisest.

Kas see analoogia pole mitte natuke stretchy? Ehitusvea parandamine tähendab mahalõhkumist. (Kui me ei räägi just futuristlikest moodulehitistest, kus muutmine on sisse ehitatud).

Lammutuskulu on IT-s (kui räägime tarkvarast) null. Kuid ümbertegemise kulu võib olla oluline, kui ebavajalikuks osutunud komponent on ülejäänud süsteemiga tihedalt seotud.

* * 

Ehitamisel on Eesti kultuuris eriline koht. Eestlane tahab elada oma majas. Mees, kes perekonnale maja ei ehita, pole õige mees. Jne.

Selles protsessis on vist ehitamine olulisem kui maja valmimine. Kui maja valmis, siis on mees surnud, kas füüsiliselt või moraalselt. Ehitada – tähendab olla reaalselt olemas. 

* *
(Hästitehtud) tarkvara on tegelikult plastiline. Ümbertegemise kohutava kartuse ja kulu põhjused on kusagil mujal.
