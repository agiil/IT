---
sidebar: false
title: 2.1 Infohaldus (Information Management)
permalink: Infohaldus
---

# 2.1 Infohaldus (Information Management)
{: .no_toc}

- TOC
{:toc}

<p class='tags'>Oskused</p>
- oskab korraldada info liikumist organisatsioonis organisatsiooni eesmärkidest lähtuvalt
  - reeglid, klassifikatsiooniskeemid
  - kommunikatsioonikanalite valik

![](img/Korrastamata.PNG)

__Infohaldus__ (_Information Management_) on koondmõiste mitme­su­gus­tele info ko­gu­mi­se, hoid­mise, töötle­mi­se, edas­ta­mi­se ja kasu­ta­mi­se tege­vus­tele or­ga­ni­sat­si­oo­nis. 

# Infohalduse eesmärgid

1. Töö, äri ja tarbimise varustamine infoga.
2. Äri- töö- ja tarbimisprotsesside kiirendamine ja parendamine info ja infotöötluse läbi.
3. Konkurentsieelise loomine uute IT-põhiste äri- ja tööprotsesside abil.
4. Organisatsiooni infovarade efektiivne ärakasutamine.

## Infohaldusprobleemid

Olukorrad, kus infohalduse korraldamine või in­fo­va­ja­duse täitmine ei ole tri­viaalne, vaid vajab os­kusi, ressursse, ­süs­tee­mi loo­mist. Tüüpilisi infohaldusprobleeme:

__Ülevaade__ — infost ei ole ülevaadet; puudub ülevaade ettevõtte infovaradest; infotöötlusest ja kasutusest ei ole ülevaadet; puudub ülevaade, kuidas info ettevõttes liigub; ei ole selge, kus ja kuidas info tekib; ei ole selge, millist infot ja kui palju kasutatakse.

__Olulisus__ — ei ole selge, kui oluline on üks või teine info.

__Infot liiga vähe__ — pole infot; info on mittetäielik; otsuse tegemiseks vajalik info puudub; otsus tehakse mitte andmetest lähtudes.

__Infot liiga palju__ — liiga palju väheväärtuslikku infot; liiga palju erinevaid infokanaleid; infot ei suudeta läbi töötada; olulist infot ei suudeta eristada.

__Mittekasutamine__ — infot kogutakse ja töödeldakse, kuid tegelikult ei kasutata.

__Info kvaliteet on madal__ — vt [1.1 Informatsiooni väärtus ja kvaliteet](Informatsioon).

__Mitteasjakohane__ — edastatud info on puutu asjasse; ei oma kasutuse jaoks tähtsust; ei paku huvi; infoga ei ole midagi teha.

__Ebaõige info__ — andmed on vigased.

__Ebatäpne info__ — info ei ole piisavalt täpne.

__Mitteajakohane__ — info on aegunud, uuendamata, mittekehtiv.

__Mittetäielik__ —o sa infot on puudu; olemasolev info ei kata kogu ala.

__Mittesidusus__ — info on fragmentaarne (mitteseostatud); olemasolev info ei ole kokku võetud; infokogumi osad on üksteisega seostamata; loogiliselt kokkukäiv info paikneb osade kaupa, mit­mes erinevas kohas.

__Vorming__ — info vales vormingus; liiga palju erinevaid vorminguid; pole kindlat, kokkulepitud vormingut; vormingut muudetakse kogu aeg.

__Kättesaadavus__ — info ei ole ülesleitav; info ei ole kättesaadav; info ei ole säilitatud; info on kadunud; infole puudub juurepääsuõigus; info vales kanalis.

__Mitteliidestatus__ — teisest süsteemist tuleb andmeid käsitsi üle kanda; kaks süsteemi ei suuda omavahel andmeid vahetada; ettevõte ei suuda kohaneda partneri uue infosüs­teemiga.

__Turvalisus__ — info kaob; info lekib; info varastatakse; info konfidentsiaalsus kaob.

__Kontrollitavus__ — info tõepärasus ei ole kontrollitav.

__Kasu_ — infost ei ole kasu; efekt info kasutamisest on väike; Olemasolevat infot ei suudeta ära kasutada; ettevõte ei suuda oma inforessursse tõhusalt ära kasutada; info maht kasvab, kasu ei suurene.

__Infohalduse tõhusus__ — infot ei suudeta läbi töötada; info töötlemine on aeglane; infohalduse korraldus ei vasta muutunud äri­loo­gikale.

__Käideldavus__ — infosüsteem on rivist väljas, ei ole kasutatav.

__Kooskõlalisus__ — ei vasta standardile; ei vasta kokkulepetele.

__Usaldatavus__ — info ei ole usaldatav.

__Süsteemsus__ — info töötlemine ei ole korrastatud; dokumentatsiooni hoidmises pole korda.

__Andmehõive__ — objektile viitamisel või objektist rääkimisel ei iden­tifitseerita objekti täpselt; tegevusi, sündmusi, tulemusi ei dokumenteerita; töö- või tootmisprotsessi olulisi parameetreid ei registreerita; andmeid ei registreerita.

__Dubleerimine ja varundamine__ — info on dubleeritud (kooskõlalisuse probleem); info ei ole dubleeritud (turvaprobleem); samast infost on mitu ver­si­oo­ni; info koopiad ei ole sünk­roo­nis; varukoopia on liiga vana; versioonid ei ole eristatavad; info versioon ei ole tuvastatav; versioonide ajaline järgnevus ei ole tuvastatav; kasutatakse mitte kõige viimast versiooni.

__Tõlgendamine__ — sama infot mõistetakse erinevalt; info tähendus jääb lõpuni mõistmata; info on vastuoluline; väliselt sama info kannab erinevaid tähendusi (semantiline dissonants); semantiline laialivalguvus või vastupidi - paindumatus.

__Identifitseerimine__ — info on raskesti liigitatav; olulisel mõistel (nt "klient") ei ole kindlat kok­ku­lepitud sisu; objektil pole kindlat nime ega identifikaatorit; nimest on kasutusel mitu erinevat versiooni; samal objektil on mitu erinevat nime.

__Kommunikatsioon__ — infot ei jagata; info ei liigu organisatsioonis; info filtreerub ja moondub kommunikatsiooni protsessis; vananenud infot ei kõrvaldata käibelt; info tuleb kokku koguda suurest arvust erinevatest sisendkanalist; raskus sissetuleva infovoo esmasel töötlemisel; sama info tuleb edastada suurde arvu erinevasse väljund­kana­litesse.

__Innovatsioon ja süsteemiarendus__ — info- ja IT süsteeme ei arendata; süsteemiarendus kulgeb aeglaselt; süsteemid ei anna oodatud tulemusi; uusi infokanaleid ei uurita ega rakendata; uusi infotehnoloogiaid rakendatakse vähe ja hilinemisega; liiga palju erinevaid süsteeme; süsteemid ei ole integreeritud

__Infohalduse psühholoogia__ — infot ei väärtustata; ebameeldivat in­fo välditakse.

## Terviklik infohaldus

Infohalduse terminoloogia ja põhimõtete kohta on hea eestikeelne materjal PriceWaterhouseCoopersi 2014. a Majandus- ja Kommunikatsiooniministeeriumi tellimusel koostatud riigi infohalduse strateegia kavand.

PriceWaterhouseCoopers (2014) [Dokumendihalduselt infohaldusele](https://www.mkm.ee/sites/default/files/dokumendihalduselt_infohaldusele_strateegia_1.9.pdf). Strateegia kavand.

__Terviklik infohaldus__ on tugifunktsioon/tegevus/protsess, mis aitab toime tulla infovoogudega. 

Organisatsiooni infohaldus on „katus“ sisuhaldusele (_Content Management_), dokumendihaldusele, infotöötlusele infosüsteemides jne.

Hästi korraldatud infohaldus on loov infohaldus, mis:

- katab/käsitleb/töötleb/filtreerib mis tahes kujul ja mis tahes allikast pärinevat ning mis tahes kanali kaudu saadud/
saadetavat informatsiooni ,
- filtreerib/korrastab/talletab ning säilitab infot ja selle konteksti lähtudes info väärtusest ja tagades selle kvaliteedi,
- eraldab,  koondab,  süstematiseerib  ja  esitab  infot  lähtudes  konkreetsest  kasutajast

Hästi korraldatud infohaldus teeb info leidmise ja kasutamise võimalikult lihtsaks ning sellega võimaldab kiiresti langetada õigeid otsuseid, kindlustades organisatsiooni i eesmärkide tõhusa ja tulemusliku täitmise.

__Kuidas seda saavutada?__

- määratledes, milline info on nii väärtuslik, et seda hallata
- lihtsustades info talletamist ja muutes selle võimalikult automaatseks
- tagades info säilimise nii kaua, kui seda vajatakse
- tagades kontekstiinfo säilimise ja sidumise (metaandmed, kirjeldused jms)
- vähendades struktureerimata infot struktureeritud info kasuks
- vähendades traditsiooniliste dokumentide hulka
- tagades tõendamisega seotud riskide maandamise IT süsteemide andmete abil
- mõeldes ka inimeste teadmistes ja kogemustes talletatud info säilimisele/kasutamisele.

## Praktilisi võtteid infohalduse parendamiseks

<p class='action'><i class="material-icons ikoon">help_circle</i><b>Dokumentide arvu vähendamine</b>. Mõelge mõnele oma projektile või korduvale toimingule. Loendage dokumendid, mis selles tekivad. Kas dokumentide arvu saaks vähendada (võib-olla lähedase funktsiooniga dokumente ühitades või mõnda isegi ära jättes), ilma, et töö kvaliteet kannataks?</p>

<p class='action'><i class="material-icons ikoon">help_circle</i><b>Teabe prioritiseerimine</b>. Loetlege kümmekond dokumendi- või teabetüüpi, millega tööl kokku puutute. Prioritiseerige need dokumenditüübid. Leidke 2-3 kõige tähtsamat, olgu need kategooria A; määrake kategooria B (olulised) ja C (väheolulised) dokumendi.</p>

<p class='action'><i class="material-icons ikoon">help_circle</i><b>E-posti asendamine efektiivsema kanaliga</b>. Mõned IT idufirmad on loobunud e-posti kasutamiseks organisatsiooni sisesuhtluses, väites, et e-post on ebaefektiivne. Selle asemel kasutatakse <a href='https://slack.com/'>Slack-i</a> vm vahendeid. Kas teie organisatsioonis kasutatakse palju e-posti? Kas osa e-postiga vahetatavast teabest võiks käia mõne teise kanali kaudu?</p>

<p class='action'><i class="material-icons ikoon">help_circle</i><b>Failinimede süsteem</b>. Kas teie organisatsioonis hoitakse teavet failidena? Koostage põhimõtete süsteem failinimede valikuks.</p>

<p class='action'><i class="material-icons ikoon">help_circle</i><b>Kaustade süsteem</b>. Teie organisatsioon tegeleb projektidega? Koostage kaustade tüüpskeem projektidokumentatsiooni hoidmiseks.</p>

## Kanalistrateegia

<p class='action'><i class="material-icons ikoon">help_circle</i>Ettevõte võib suhelda klientidega mitmete kanalite kaudu (üks või mitu erinevat veebiliidest, e-post, sotsiaalmeedia, trükimeedia jne). Kas peaks olema nn "kanalistrateegia" ja mida see peaks sisaldama?</p>

<p class='tags'>Artikli TL;TR</p>
<p class='s'>Bang et al (2013) Channel capabilities, product characteristics, and the impacts of mobile channel introduction. Journal of Management Information Systems.</p>

Artiklis konstrueeritakse loogiline ja lihtne mudel, mille abil uuritakse tarbija käitumist online- ja mobiilikanali vahel valimisel. Tehingu või ostu ajakriitilisus, tooteteabe intensiivsus. Kanalikonflikt, kanalikannibalism. Viited varasematele uuringutele.

<p class='action'><i class="material-icons ikoon">help_circle</i>Milliseid infoallikaid ja millises proportsioonis tuleks kasutada, et IT arengutega kursis olla?</p>

<p class='action'><i class="material-icons ikoon">help_circle</i>Kas kasutad Twitterit? Kui kasutaksid, siis mis põhimõtte või -mõtete järgi võiks valida jälgitavad isikud?</p>

<p class='tags'><span class='tag'>Näide</span></p>
__Personaalne infostrateegia (näide)__

| infoallikas v- kanal  | kasutamine       |
|-----------------------|:----------------:|
| Hacker News              | oluline, tihe |
| IT blogid                | oluline, tihe (HN ja Google kaudu) |
| TLÜ/EBS artiklibaasid    | kasulik, aeg-ajalt    |
| Twitter (arvamusliidrid) | võiks rohkem, ei jõua |
| inimkontaktid            | 
| - kolleegid              | oluline, võiks rohkem? |
| - tudengid               | oluline               |
| raamatud                 | ei jõua               |
| firma koolitused         | ei osale              |
| konverentsid             | oluline               |
| IT videod                | oluline, nt [GOTO konverentside videod](https://www.youtube.com/user/GotoConferences), võiks rohkem |
| töö ise                  | oluline               |
| - ise kirjutamine        | oluline               |
| - ise blogimine          | peaks, ei jõua        |
| äriajakirjandus (Eesti)  | ei                    |
| IT veebiväljaanded       | ei jõua               |
| DevClub, Meetups jms     | oleks oluline         |

## Sisustrateegia

Sisustrateegia (_Content Strategy_) puhul on küsimus, kas see on üldse IT teema. Teemad ja mikroteemad, žanrid, erinevatele sihtrühmadele suunatud žanrikogumid, kooskõlalised, stiililiselt ühtsed sõnumid üle erinevate platvormide ja kanalite, mitmeplatvormiline sisutootmine...

## Kokkuvõte

Infohalduse eesmärkideks on tööprotsesside varustamine infoga, lõppkokkuvõttes konkurentsieelise loomine (infoeelise läbi), infovarade parem ärakasutamine.

Infohaldust mõistame organisatsioonilises kontekstis.

Infohaldus ja infosüsteemid on pidevas arengus—nõuavad järjepidevat ja süstemaatilist arendus- ja korrashoiutööd.

Infohaldust ettevõtte võib jagada laias laastus kaheks: süsteemne (infosüsteemides toimuv) ja nn. mittesüsteemne. Mõistet “infosüsteem” kasutatakse mitmes tähenduses, sageli tuleb süsteemi piire ja olemust täpsustada.

Infohalduse süsteemne korraldamine on vajalik ja aktuaalne, kuid nõuab tähelepanu ja teadmisi.

IT abil on võimalik paljud infooperatsioonid täielikult automatiseerida, otsinguajad on võimalik viia nulli jne.

