---
title: Tehnoloogiate (tarkvarade) hindamine ja valik
permalink: Tehno
---

# Tehnoloogiate (tarkvarade) hindamine ja valik

__Tehnoloogia__ algses, antiik-Kreekast pärit tähenduses on oskus või kunst midagi produktiivset teha (kr τέχνη, techne, "oskus, kunst"; -λογία, -logia).

Seetõttu on natuke tautoloogiline rääkida tehnoloogia rakendamisest. Tehnoloogia ongi see, kuidas tehakse.

Tarkvara kontekstis võib tehnoloogia tähendada suhteliselt spetsiifilisi asju. Näiteks [autocomplete](https://en.wikipedia.org/wiki/Autocomplete) ja [vihjesisestus](https://twitter.github.io/typeahead.js/examples/) on suhteliselt lihtsad ja väikesed, kasutajale võib-olla märkamatukski jäävad kasutajaliidese tehnoloogiad, mis siiski kasutajamugavust suuresti tõstavad.

__Infotehnoloogia__ (IT) on üldnimetus väga suurele tehnoloogiate perekonnale. 
__Konvergents__ e kokkukasvamine on nähtus, kus IT lõimub mõne teise valdkonnaga nii tihedalt, et IT eristamine muutub problemaatiliseks. Tormiliselt arenenud IT piirid ongi tänaseks hägustunud, arvutusmatemaatikast alguse saanud distsipliin on kokku kasvanud kommunikatsioonitehnoloogiatega. Seda väljendab vahel kasutatav mõiste "info- ja kommunikatsioonitehnoloogia" (IKT).

__Tehnoloogiate kombineerimine__ e kooskasutamine on süsteemide ehitamisel hädavajalik.

Näiteks juba käesoleva väikese veebisaidi tegemisel on kasutatud tervet rida töövahendeid ja tehnoloogiaid:

  - [Markdown](https://en.wikipedia.org/wiki/Markdown) - laialtlevinud märgendkeel
  - [GitHub](https://github.com/) - versioonihaldustarkvara
  - [Git Bash](https://git-scm.com/downloads) - Git versioonihalduse tööriist
  - [Jekyll](https://jekyllrb.com/) - staatilise veebisaidi generaatorrakendus
    - [Kramdown](https://kramdown.gettalong.org/) - Jekylli preprotsessor (eeltöötleja)
  - [HTML5](https://www.w3.org/TR/html5/) - universaalne veebikeel
  - [CSS3](https://www.w3.org/standards/techs/css#w3c_all) - veebi kujunduskeel
  - [Liquid](http://shopify.github.io/liquid/) - templiidikeel
  - [YAML](http://yaml.org/) - lihtne märgendkeel
  - [Sublime Text 3](http://docs.sublimetext.info/en/latest/index.html) - programmeerija tekstiredaktor
    - [GitSavvy](https://github.com/divmain/GitSavvy) - tekstiredaktori Sublime Text 3 ja Giti lõimetis
  - [asciiFlow]() - lihtne jooniste redaktor
  - [Google Material Design ikoonid](https://material.io/icons/)
  - [Google Fonts](https://fonts.google.com/)

Järeldus 1. Organisatsioonis kasutatakse tüüpiliselt arvukalt erinevaid infotehnoloogiaid.

Järeldus 2. Organisatsioonid tüüpiliselt omavad vaid ebaselget ülevaadet oma tehnoloogiakasutusest.

__IT "maagia"__ on olukord, kus IT töötab hästi ja kasulikult. 
