---
layout: Times
title: API
permalink: API
---

TL;DR -- Juhis koondab nõudeid ja soovitusi REST API-de projekteerimiseks, testimiseks ja dokumenteerimiseks.

# API-de disainijuhis
{: .no_toc}

## Sisukord
{: .no_toc}

- TOC
{:toc}

## Käsitlusala

Käesolev juhis on on mõeldud reguleerima hajus-RIHA komponentide masinliideseid.

Juhis võib olla rakendatav ka teiste süsteemide API-de arendamisel. 

## Seonduvad dokumendid

- [RIHA tehnoloogiaportfell](https://e-gov.github.io/RIHA-Launcher/Tehnoloogiaportfell)

Vt ka jaotis "Senine töö".

## Masinliidese mõiste

**Masinliides** e **API** (_application programming interface_) on eraldi käitatavate ja/või arendatavate süsteemide või komponentide sidumise viis. API-del põhineb süsteemide lõimimine (_systems integration_), hajusarhitektuursed lahendused, sh mikroteenused ja laiemalt võttes kogu tänapäevane infotöötlus.

*API-põhine arhitektuur*, nn _API first_ strateegia [API First Government, Kütt 2016](https://www.slideshare.net/AndresKtt/api-first-government) toob kaasa API-de arvu ja keerukuse kasvu. Moodsad süsteemid, ka taristud, arenevad selles suunas, et kõik andmed ja kogu funktsionaalsus on kasutatavad API-de kaudu. Vastandiks API-le) on inimkasutaja liides.

Käesolev juhis keskendub [REST API](https://en.wikipedia.org/wiki/Representational_state_transfer)-dele.

## RIHA masinliidesed

RIHA-s rakendatakse hajusarhitektuuri. Rakendus jagatakse väikesteks, reeglina ühtainust ülesannet täitvateks, eraldipaigaldatavateks komponentideks, mis suhtlevad üksteisega masinliideste abil. Masinliideste kaudu pakutakse ka võimalikult palju RIHA andmeid väljaspoole. Seetõttu on praktiliselt igal komponendil üks või mitu masinliidest. Samuti kasutab komponent reeglina ühe või mitme teise komponendi liideseid.

## Senine töö 

RIHA nn koskmudelarenduses (2016) tegeldi masinloetavate vormingute projekteerimisega, sõnastati masinliideste põhimõtteid ja teostati "Andmete kirjeldamise (haldamise) mooduli" masinliides. Tulemused on dokumenteeritud:

- RIHA andmete masinloetavate vormingute spetsifikatsioonis v1.4, 09.09.2016
- RIHA API spetsifikatsioonis, v1.8, 05.01.2017 (ajakohasuse kaotanud)
- töö "RIHA andmebaasi täiendamine REST liidesega" tulemites (koodis ja dokumentatsioonis).

Koskmudelarenduses ilmnesid tõsised probleemid liideste dokumenteerimisel ja testimisel.

[RIHA agiilarenduse prototüübi](https://e-gov.github.io/RIHA-Launcher/) (detsember 2016) arenduse tulemusena valmis RIHA masinliidese formaalne kirjeldus ja teostati 3 mooduli - Kirjeldaja, Avaldaja, Kooskõlastaja - masinliidesed. Vt:

- [RIHA kirjeldusstandard](https://e-gov.github.io/RIHA-Launcher/Kirjeldusstandard)
- [RIHA "Launchpad"](https://e-gov.github.io/RIHA-Launcher/).

## API elutsükkel

API disainimine ei ole ühekordne tegevus. *API elutsükli* moodustavad mitmesugused tegevused, näiteks: 

- API kavandamine
- API projekteerimine
- API dokumenteerimine
- API teostamine (programmeerimine)
- API testimine
- API haldus (_API governance_)
- API turvamine
- API rahakspööramine (_monetize API_)
- API kasutajaskonna kasvatamine
- APi kasutuse analüüs (API analüütika)

API arendamisel tuleb kõiki neid aspekte adekvaatselt käsitleda.

## API disaini standardid

**Google API disainijuhis**, [Google API Design Guide](https://cloud.google.com/apis/design), avaldatud 2017. a veeburaris, on üks parimaid REST API-de kujundamise juhiseid. Selles esitatakse Google-is 2014. a alates rakendatud API-de disaininõuded ja -põhimõtted.

REST API-de kujundamisel on otstarbekas lähtuda Google API disainijuhisest, arvestades, et kõik Google nõuded ei ole kohaldatavad.
{: .takeaway}

REST API-de dokumenteerimise kohta on kaks laialtlevinud standardit:
- [OpenAPI Specification](https://github.com/OAI/OpenAPI-Specification), endise nimega Swagger, kasutab aluskeelena YAML-i või JSON-it.   
- [API Blueprint](https://apiblueprint.org/) on aluskeelena Markdown-i kasutav API-de kirjelduskeel ("a powerful high-level API description language").

REST API dokumenteerimine "vabas vormis" on mõeldav ainult väikese API ja kõrge dokumenteerimisoskusega arendaja korral. Reeglina tuleks API-d kirjeldada asjakohast formaalset kirjelduskeeld kasutades. Eelistatud on kasutada OpenAPI kirjelduskeele kasutamine.
{: .takeaway}

[APIs for Dummies](http://www.appythings.nl/sites/default/files/api_for_dummies.pdf) on hea ülevaade ja sissejuhatus "API-majandusse" (_API economy_), kuid ei ole kasutatav disainijuhendina.

## API tööriistad

API-de arendamise, dokumenteerimise, testimise ja turvamise keerukus on tinginud mitmesuguste tööriistade teket. Näiteks REST API testimiseks, sh testimise automatiseerimiseks saab kasutada automaattestimise raamistikku [SoapUI](https://www.soapui.org/). **API-de arendamise ja haldamise platvormid** üritavad pakkuda tööriistade kogumeid ja API elutsükli täistoetust. Tähtsamad API-platvormid on: [Apiary](https://apiary.io/) ja [Agigee](https://apigee.com). API-platvormide arengut näitab Apiary ostmine Oracle poolt (Jan 2017) ja Apigee ostmine Google poolt (Nov 2016).

API-platvormide kasutamine väikese API-de arvu korral ei ole põhjendatud.
{: .takeaway} 

## API teenus

**API teenuse nimi** peab olema [RFC1035](https://www.ietf.org/rfc/rfc1035.txt) kohane domeeninimi, mis lahendub üheks või mitmeks võrguaadressiks. Nt `riha.eesti.ee`.

Kui API kujundatakse mitmest teenusest koosnevana, siis peab nimede valik toetama teenuste ülesleitavust.

Mitut teenust saab ka pakkuda sama teenusenime all, esitades need pöördumistees teenuse versiooninumbri järel. Nt `riha.eesti.ee/v1/Producer` ja `riha.eesti.ee/v1/Publisher` (Google käsitlus).

Vt Google disainijuhis, jaotis [Naming Conventions](https://cloud.google.com/apis/design/naming_convention#ListFilterField).

## Ressursid

**Ressursid** jagunevad **lihtressurssideks** (_simple resource_) ja **kogumressurssideks** (_collection resource_). Ressursil on **olek** (_state_) ja võivad olla **alamressursid** (_sub-resources_).

**Ressursi nimi** moodustub ressursi ID-st, vanemressursside ID-dest ja API teenuse nimest (Google käsitlus). Igal ressursil peab olema unikaalne nimi. Nt `systems` (RIHA-s kirjeldatud infosüsteemide kogum) ja `systems\ETIS` (RIHAs kirjeldatud infosüsteem ETIS). 

**Ressursi täisnimi** sarnaneb URL-le, kuid ei ole viimasega samaväärne, sest sama ressurss võib olla eksponeeritud mitme erineva protokolli ja API versiooni kaudu (Google käsitlus). Ressursi täisnimi moodustatakse nii: 1) lisada teenuse nime ette HTTPS skeem; 2) lisada ressursitee ette API major versioon; 3) kasutada URL-escape-i (%-encoding).

**Ressursi suhteline nimi** identifitseerib ressurssi API teenuse kontekstis.

**Ressursi ID** on ressurssi oma vanemressursi kontekstis identifitseeriv URI segment. Nt `ETIS` (RIHAs kirjeldatud infosüsteem ETIS). Peab selgelt dokumenteerima, kas ressursi ID moodustatakse kliendi või serveri poolt.

RIHA koskarenduses väljapakutud nimelahendus (RIHA andmete masinloetavate vormingute spetsifikatsioon v1.4, jaotis "Objektide identifitseerimine URI-de abil") vajab tõsist analüüsi ja ümbertöötamist. Tagasiside kasutajatelt näitab, et keerulisest nimemustrist ei saada aru.
{: .takeaway}

**Kogumressursi ID** (_collection ID_) peab olema mitmuses. Nt `systems` (RIHA-s kirjeldatud infosüsteemide kogum).

Vt Google disainijuhis, jaotis [Resource Names](https://cloud.google.com/apis/design/resource_names). 

## Meetodid

**Meetodid** rakenduvad ressurssidele ja jagunevad **standardmeetoditeks** ja **erimeetoditeks**. Standardmeetodid Google käsitluses on `List`, `Get`, `Create`, `Update` ja `Delete`. Need esitatakse HTTP meetodite abil järgmiselt:

|  Meetod   |  Vastav HTTP meetodimuster         |  HTTP päringu keha |  HTTP vastuse keha | 
|:---------:|:----------------------------------:|:------------------:|:------------------:| 
|  `List`   |  `GET <kogumi URL>`            |  tühi              |  ressursside kogum | 
|  `Get`    |  `GET <ressursi URL>`              |  tühi              |  ressurss          | 
|  `Create` |  `POST <ressursi URL>`           |  ressurss          |  ressurss          | 
|  `Update` |  `PUT` või `PATCH <ressursi URL>`|  ressurss          |  ressurss          | 
|  `Delete` |  `DELETE <ressursi URL>`         |  tühi              |  tühi              | 

Nendest reeglitest on erisusi, vt Google disainijuhis, jaotis [Standard Methods](https://cloud.google.com/apis/design/standard_methods).

## API disaini töövoog

[Google API Design Guide](https://cloud.google.com/apis/design/resources) soovitab järgmist tööjärjekorda (_design flow_):

- määrata API-s pakutavad ressursitüübid (_resource types_)
- määrata ressurssidevahelised seosed
- määrata nimemustrid e -skeemid (_resource name schemes_)
- määrata ressursiskeemid
- siduda minimaalne hulk meetodeid ressurssidega

## API turvamine

Ainult sisekomponentide vahel toimivad API-d piiratakse väliskeskkonnast üldjuhul IP aadressi põhiselt ning piiranguinfot päringus ei edastata.

Väliseks kasutuseks mõeldud päringud võivad olla kas piiramata või piiratud autentimistokeni abil, mis tuleb päringule kaasa panna kas ühe parameetri või HTTP päises oleva väärtusena.

Eelistatud on JWT ([JSON Web Token](https://jwt.io/)) autentimine. Vt Stankovic (2016), [JWT Authentication Tutorial: An example using Spring Boot](http://www.svlada.com/jwt-token-authentication-with-spring-boot/).

Selgitada, kas JWT kasutamine on jõukohane ja põhjendatud.
{: .takeaway}

## API versioneerimine

API-s tuleb kasutada [semantilist versioneerimist](http://semver.org/).

Vt Google disainijuhis, jaotised [Compatibility](https://cloud.google.com/apis/design/compatibility) ja [Versioning](https://cloud.google.com/apis/design/versioning).

## Kauakestvad operatsioonid

Kui API meetodi täitmine võtab tüüpiliselt kauem aega, siis võib meetodi projekteerida nii, et tagastatakse callback (Google terminoloogias - _Long Running Operation_), mille abil klient saab jälgida edenemist ja saada lõpptulemuse. Vrdl Google disainijuhend, jaotis [Common Design Patterns](https://cloud.google.com/apis/design/design_patterns).

## Tulemuse andmine lehekülgedena

Google soovitus on "listable collections should support pagination, even if results are typically small." Vt Google disainijuhend, jaotis [Common Design Patterns](https://cloud.google.com/apis/design/design_patterns).

## Protokollid

Kasutusel on HTTPS (aga mitte näiteks [WebSocket](https://en.wikipedia.org/wiki/WebSocket), uuem, TCP-põhine, veebisirvija ja -serveri vahel üheaegselt kahes suunas andmeedastust (full-duplex) võimaldav andmevahetusprotokoll).

## Päringu moodustamine

Saadetud andmeid kodeeritakse reeglina JSON formaadis, erandina GET päringute puhul aga CGI `nimi=urlencoded_väärtus` paaridena.

Päringute üldparameetreid võib esitada kahel alternatiivsel moel, kusjuures API peab ära tundma mõlemad ja kasutus on vaba.

