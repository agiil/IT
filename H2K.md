NB! Palun kasutage õigekirjakontrollijat või lugege töö enne esitamist korrektori pilguga läbi! See on hea praktika nii akadeemiliste tööde esitamisel kui ka ärisuhtluses. (E-posti ja skype-vestluses meie kursuses ma aktsepteeriks vaba väljendusviisi).

- - 

**Reena & Triinu / Pipedrive https://www.pipedrive.com
1) Uurimist ja mõtlemist väärivaid küsimusi jääb veelgi. Müügitarkvara tegijaid on palju. Mis teeb just selle ettevõtte edukaks? Asutajate skype-i taust?
2) Kas tarkvara taga on ka mingi eriline müügimeetod või -filosoofia? Võrdluseks, Jason Fried, Basecampi (https://basecamp.com/) ja mitme teise kuulsa süsteemi (Ruby on Rails, 37signals) üks loojatest on oma "filosoofia" kirja pannud mitmes tunnustust leidnud raamatus ("Getting Real" https://gettingreal.37signals.com/ jt).

**Siiri / Business Intelligence (BI)
1) Agiilanalüütika (ingl agile analytics) on intrigeeriv termin.
2) Vaadeldud tehnoloogiad (konkreetsed süsteemid) on mõeldud suurtele ettevõtetele (alginvesteering 100K €). Kuidas sisustada "ärianalüütika" mõistet väikeettevõttele ja kas selle toetuseks saaks luua tarkvara? Kaks aastat tagasi töötasime TLÜ IT juhtimise magistrandidega läbi ulatusliku akadeemilise artikli BI kohta. Autor üritas BI mõistet avada ja piiritleda. Pilt jäi siiski hägusaks!
Kõrvalmärkusena: Eestis on ärianalüütika tööturg täiesti olemas. Sotsiaalmininisteerium otsis just inimest. Samuti pangad, telekom. Väikeettevõtetes pilt segane. 

**Marion & Tauri / Kulujuhtimissüsteem
1) Huvitav analüüs aktuaalsel, kõiki ettevõtteid puudutaval teemal. Läksin kohe ja intervjueerisin meie organisatsiooni pearaamatupidajat, kuidas asjad meil käivad. Intervjuu oli õpetlik. Praeg menetletakse läbi dokumendihaldussüsteemi. See on vana, ebamugav kasutada. Töötajad vihkavad seda. Oodatakse Riigitöötaja iseteenindusportaali kulumooduli valmimist. See saab olema teie analüüsitud pilveteenuse sarnane. Siin on veel rida momente, mida oleks huvitav arutada, kuid ei jõua kirja panna. Näiteks spordiklubi teenuse kulu deklareerimine käib meil läbi Sport-ID pilveteenuse (https://sportid.ee/). Mina kaotan iga kuu 32 € spordikompensatsiooni, kuna põhimõtteliselt ei usu Eesti pilveteenuste andmekaitsesse!  
2) Kaardisüsteemi idee on huvitav! Siit võiks edasi minna küsimusega, mis teeb ühe kaardisüsteemi võimalikuks ja edukaks? Kaardisüsteem on sisuliselt platvorm. Loengus oleks hea seda käsitleda, kuid ütlen kohe, et ma ei ole platvormsüsteemide asjatundja. 

**Ivo / BIM (Building Information Modelling)
1) Hea analüüs, näitab, et teemat tunnete.
2) Kokkuvõte on hästi kirjutatud. Teie järeldus on, et kõik turul tegutsejad on sunnitud varem või hiljem üle minema Revitile. Huvitav oleks nüüd küsida, kas projekteerimisfirmal on siin strateegilist otsustusruumi. Ülemineku ajastamine? Kas üleminekut võib korraldada erinevalt? Ühitada uue tarkvara kasutuselevõtmine suure projektiga? See vist on riskantne. Kas ülemineku peaks plaanima? Mida seejuures arvestada?

**Katrin & Kristo / Virtuaalsed klienditeenindajad
1) Tore on kuulda, et tehisintellektipõhiseid agentrakendusi on Eesti ettevõtetes juba kasutusel. Pangad ja telekomid on Eesti IT-s suunanäitajad ja eestvedajad. Mind huvitab, kuidas Eesti keskmine ja väike ettevõte saaks AI tehnoloogiaid kasutusele võtta. Selge tee siin kahjuks puudub. Võrdluseks: avalikus sektoris on teemaks suurandmete tehnoloogia (Big Data) kasutuselevõtt. Euroopa Liit tahab, et me seda teeksime. Kuid meil lihtsalt ei ole nii palju andmeid.  
2) "Masinõppe  kasutamine,  jälgides  reaalsete  inimeste  tööd  klienditeeninduses  ja  kaardistades küsimusi ja vastuseid." - võib-olla see oleks lihtsaim võimalus väiksemale ettevõttele AI maailma sisenemiseks.

**Priit / projekteerimistarkvara ehitusettevõttes
1) Hea, et intervjueerisite - ja veel kahte inimest!
2) Huvitav, et Ivo töö (samast valdkonnast) jõuab järeldusele, et teie ettevõte peaks üle minema teie töös alternatiivina nimetatud süsteemile.
3) Tarkvaravaliku strateegilised otsused on emaettevõtte poolt tehtud. Selle korralduse plusside-miinuste analüüs, mille tegite, on huvitav. Jah, Eestist tellides võiks ehk saada odavamalt. Samas, sellele kindel olla vist ei saa.

**Katrin / Tööprotsesside kaardistus ülikoolis
1) Põhjalik töö. Ülikooli (küll teise ülikooli) mõnda protsessi seestpoolt tundes tahaksin mitmeid asju kommenteerid. Siin ei jõua kahjuks kirja panna. Loodan, et loengus saab mõnda aspekti puudutada.
2) Protsessimodelleerimistööriistad (4 tükki) - ka siin tahaksin praktikale tuginedes mitmeid asju omalt poolt kommenteerida. Loengus!

**Marianne / ERP-tarkvara valikuprotsess metallitöötlusfirmas
1) Töös on hea analüüs. Ilmselt on tegu ärisaladusega, seetõttu siin ei kommenteeri.
2) Ettepanekuna: kasulik oleks lisada tarkvarade võrdlustabel. (Aga see ei oleks mahtunud seatud mahupiiridesse).

**Kätlin / Inseneribüroo projekteerimistarkvara valik
1) Teie teema haakub otseselt Ivo ja Priidu töödega. Rõõm on kuulda, et tarkvaravaliku protsess oli süstemaatiline ja olete tulemusega rahul.
2) Küsida võiks, kas oleks mõeldav strateegia, et ettevõte on valmis töötama nii Tekla kui ka Autodesk Revitiga? Kas see aitaks kliendibaasi kasvatada?

**Raul / Tarkvarade valik IT-ettevõttele
1) Kokkuvõttes jõuate - oma ettevõtte kogemust üldistades - tehnoloogiate valiku soovitusliku protsessimudelini. See on huvitav ja hästi kirja pandud. Tooksin eriti välja: "Lõppvalikus saab otsustavaks tihti üks-kaks kriteeriumit. Näiteks: hind." ja selle, et hindamine on vähemalt osaliselt intuitiivne.
2) Teie loal tutvustaksin teie töö kokkuvõtte osa loengus rühmale.

**Indrek / Palkide mõõtmise metoodikast ja programmist
1) Skeemid on informatiivsed ja ilusad. (Igaks juhuks märgin, et kui need ei ole enda tehtud, siis tuleks autorile viidata).
2) Siit on võib-olla hea edasi minna protsessi analüüsi juurde. Palgi maht huvitab erinevaid osapooli kogu suures protsessis - alates metsaomanikust, kes raietööd planeerib. Mulle Eesti suur metsaülestöötaja ei olnud nõud fikseeritud hinnaga pakkumist tegema, sest "tegelik väljatulek ei olevat piisavalt täpselt ennustatav". Mõõdetakse vist erinevates etappides. Seda vaadet oleks huvitav omada. 

**Helena / Rõivaste konstrueerimise programmid
1) Töö on hästi struktureeritud, metoodiline. Esitus jätab usutava mulje. Hea võte on tulemused esitada nii tekstina kui ka võrdlustabelina.
2) Teil on siis 5 kriteeriumit: kasutajate rahulolu, kasutajasõbralikkus, tarkvaralised võimalused, riistvaraga ühildumise võimalused, tootjapoolne tugisüsteem. Kogemuse põhjal leiate, et need kriteeriumid on olulised.

**Annika & Julia & Janno & Kristo / Neli kontoritöö vajadust
1) Jah, see on hea vaatenurk - lähtuda vajadusest, mitte konkreetsest tehnoloogiast. (Siduda tehnoloogia hindamine alati vajadusega).
2) Failide vaatamine ilma mobiilsesse seadmesse tõmbamata jääb arusaamatuks. Kui see tähendab, et serveri poolel on rakendus, mis failiosi kasutaja seadmesse saadab, siis see ei ole päris tavapärane, vaid juba midagi andmebaasi laadi.

**Hanna / Terviseandmete jagamine
1) Teema on aktuaalne ja huvitav.
2) Samas saan nõustuda vaid osa teie järeldustega. Väiksemad pilved pole tingimata odavamad ja turvalisemad! Selliste väidete juures peaks viitama allikale ja/või argumenteerima.

**Taavi / Kolm uut logistikatehnoloogiat
1) Võiks arvutada, mitme aastaga uuendus end ära tasub, kui platoonimisvõimelise veoki hind on kaks korda kõrgem kui tavaveokil.
2) E-CMR teave on väga huvitav. Puutun oma töös kokku Euroopa Liidu standardite loomisega, mille eesmärk on taristu loomine tõenduskindlusega elektroonilisele dokumendiliiklusele.

**Tanel / 
1) Oma kogemusest võin öelda, et projektijuhtimise tarkvara, mis on juhi arvutis, ja mida juht jagab (nt pildistuste saatmisega e-postiga) lahendab küll juhti "juhtimisvajadust", kuid ei lahenda töö edenemise probleemi. 8) Peaks olema ühine virtuaalne tööruum. Sõltub organisatsiooni kultuurist, kas seda suudetakse luua. "Juht uuendab staatuseid käsitsi" - võiks olla iseteeninduspõhimõte - täitja ise uuendab, juhiga koos vaadatakse läbi.
2) Excel kui vahend: just täna on meie asutuses koosolek, kus arutatakse u 300 000 € investeerimist tarkvarasüsteemi ehitamiseks, mis aitaks "vabaneda Excelitest". Sihtrühm on u 50 inimest, igaüks erinavas asutuses, kes peavad pidama teatud arvestust. Tahan täna öelda, et Excel rühmatöö vahendina on suuri puudusi, kui antud kasutusloo puhul kas on ikka mõtet hakata tegema suur investeeringut, kui Excel võib-olla ongi konkreetse juhu jaoks adekvaatne ja mõistlik vahend.
3) Ajakulutuse andmete kogumine peaks olema sisse ehitatud tööprotsessi toetavasse tarkvarasse ja olema inimesele märkamatu.
4) Jah, kui lihtne lahendus töötab, siis ei ole mõtet hakata seda muutma.
