**Reena & Triinu / Pipedrive https://www.pipedrive.com
- Uurimist ja mõtlemist väärivaid küsimusi jääb veelgi
  - Müügitarkvara tegijaid on palju. Mis teeb just selle ettevõtte edukaks? Asutajate skype-i taust?
  - Kas tarkvara taga on ka mingi müügifilosoofia? Võrdluseks, Jason Fried, Basecampi (https://basecamp.com/) ja mitme teise kuulsa süsteemi (Ruby on Rails, 37signals) üks loojatest on oma "filosoofia" kirja pannud mitmes tunnustust leidnud raamatus ("Getting Real" https://gettingreal.37signals.com/ jt).
  ** NB! Jason Friedi "Getting Real" võiks huvi pakkuda iseseisva lugemisena ***

**Siiri / Business Intelligence (BI)
- Agiilanalüütika (ingl agile analytics) on intrigeeriv termin.
- Vaadeldud tehhnoloogiad (konkreetsed süsteemid) on mõeldud suurtele ettevõtetele (alginvesteering 100K €). Kuidas sisustada "ärianalüütika" mõistet väikeettevõttele ja kas selle toetuseks saaks luua tarkvara?
- Kaks aastat tagasi töötasime TLÜ IT juhtimise magistrandidega läbi ulatusliku akadeemilise artikli BI kohta. Autor üritas BI mõistet avada ja piiritleda. Pilt jäi siiski hägusaks!
- Eestis on ärianalüütika tööturg täiesti olemas. Sotsiaalmininisteerium otsis just inimest. Samuti pnagad, telekom. Väikeettevõtetes pilt segane. 

**Marion & Tauri / Kulujuhtimissüsteem
- Palun kasutage õigekirjakontrollijat! See on hea praktika nii akadeemiliste tööde esitamisel kui ka ärisuhtluses.
- Huvitav analüüs aktuaalsel, kõiki ettevõtteid puudutaval teemal.
- Läksin kohe ja intervjueerisin meie organisatsiooni pearaamatupidajat, kuidas asjad meil käivad. Intervjuu oli õpetlik. Praeg menetletakse läbi dokumendihaldussüsteemi. See on vana, ebamugav kasutada. Töötajad vihkavad seda. Oodatakse Riigitöötaja iseteenindusportaali kulumooduli valmimist. See saab olema teie analüüsitud pilveteenuse sarnane. Siin on veel rida momente, mida oleks huvitav arutada, kuid ei jõua kirja panna. Näiteks spordiklubi teenuse kulu deklareerimine käib meil läbi Sport-ID pilveteenuse (https://sportid.ee/). Mina kaotan iga kuu 32 € spordikompensatsiooni, kuna põhimõtteliselt ei usu Eesti pilveteenuste andmekaitsesse!  
- Kaardisüsteemi idee on huvitav! Siit võiks edasi minna küsimusega, mis teeb ühe kaardisüsteemi võimalikuks ja edukaks? Kaardisüsteem on sisuliselt platvorm. Loengus oleks hea seda käsitleda, kuid ütlen kohe, et ma ei ole platvormsüsteemide asjatundja. 

**Ivo / BIM (Building Information Modelling)
- Hea analüüs, näitab, et teemat tunnete.
- Kokkuvõte on hästi kirjutatud. Teie järeldus on, et kõik turul tegutsejad on sunnitud varem või hiljem üle minema Revitile. Huvitav oleks nüüd küsida, kas projekteerimisfirmal on siin strateegilist otsustusruumi. Ülemineku ajastamine? Kas üleminekut võib korraldada erinevalt? Ühitada uue tarkvara kasutuselevõtmine suure projektiga? See vist on riskantne. Kas ülemineku peaks plaanima? Mida seejuures arvestada?

**Katrin & Kristo / Virtuaalsed klienditeenindajad
- Tore on kuulda, et tehisintellektipõhiseid agentrakendusi on Eesti ettevõtetes juba kasutusel.

**Priit / projekteerimistarkvara ehitusettevõttes
- Hea, et intervjueerisite - ja veel kahte inimest!
- Huvitav, et Ivo töö (samast valdkonnast) jõuab järeldusele, et teie ettevõte peaks üle minema teil alternatiivina nimetatud süsteemile.
- Tarkvaravaliku strateegilised otsused on emaettevõtte poolt tehtud. Selle korralduse plusside-miinuste analüüs, mille tegite, on huvitav. Jah, Eestist tellides võiks ehk saada odavamalt. Samas, kindlust ei ole.

**Katrin / Tööprotsesside kaardistus ülikoolis

**Marianne / Tarkvara valikuprotsess metallitöötlusfirmas

**Kätlin / Inseneribüroo projekteerimistarkvara valik
- Teema haakub otseselt Ivo ja Priidu töödega.

**Jaanus, Margus, Pamela, Ivo / 

**Raul / Tarkvarade valik IT-ettevõttele
1) Kokkuvõttes jõuate - oma ettevõtte kogemust üldistades - tehnoloogiate valiku soovitusliku protsessimudelini. See on huvitav hästi kirja pandud. Tooksin eriti välja: "Lõppvalikus saab otsustavaks tihti üks-kaks kriteeriumit. Näiteks: hind." ja selle, et hindamine on vähemalt osaliselt intuitiivne.


**Indrek / Palkide mõõtmise metoodikast ja programmist
1) Skeemid on informatiivsed ja ilusad. (Igaks juhuks märgin, et kui need ei ole enda tehtud, siis tuleks autorile viidata).
2) Siit on võib-olla hea edasi minna protsessi analüüsi juurde. Palgi maht huvitab erinevaid osapooli kogu suures protsessis - alates metsaomanikust, kes raietööd planeerib. Mulle Eesti suur metsaülestöötaja ei olnud nõud fikseeritud hinnaga pakkumist tegema, sest "tegelik väljatulek ei olevat piisavalt täpselt ennustatav". Mõõdetakse vist erinevates etappides. Seda vaadet oleks huvitav omada. 

**Helena / Rõivaste konstrueerimise programmid
1) Töö on hästi struktureeritud, metoodiline. Esitus jätab usutava mulje. Hea võte on tulemused esitada nii tekstina kui ka võrdlustabelina.
2) Teil on siis 5 kriteeriumit: kasutajate rahulolu, kasutajasõbralikkus, tarkvaralised võimalused, riistvaraga ühildumise võimalused, tootjapoolne tugisüsteem. Kogemuse põhjal leiate, et need kriteeriumid on olulised.

**Annika & Julia & Janno & Kristo / Neli kontoritöö vajadust
1) Jah, see on hea vaatenurk - lähtuda vajadusest, mitte konkreetsest tehnoloogiast. (Siduda tehnoloogia hindamine alati vajadusega).
2) Failide vaatamine ilma mobiilsesse seadmesse tõmbamata jääb arusaamatuks. Kui see tähendab, et serveri poolel on rakendus, mis failiosi kasutaja seadmesse saadab, siis see ei ole päris tavapärane, vaid juba midagi andmebaasi laadi.

**Hanna / Terviseandmete jagamine

**Taavi / Kolm uut logistikatehnoloogiat
1) Võiks arvutada, mitme aastaga uuendus end ära tasub, kui platoonimisvõimelise veoki hind on kaks korda kõrgem kui tavaveokil.
2) E-CMR teave on väga huvitav. Puutun oma töös kokku Euroopa Liidu standardite loomisega, mille eesmärk on taristu loomine tõenduskindlusega elektroonilisele dokumendiliiklusele.



