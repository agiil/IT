<div style='display: inline-block;'><i class="material-icons ikoon" style='color: #00acc1; font-size: 48px;'>schedule</i></div>

<h1>Õppetöö kalender 2016 / Kursuseprogramm</h1>

<h2>Loengute ja praktikumide toimumise ajad, kohad ja teemad</h2>

<table class="table table-bordered">
<thead>
<tr><th>Akadeemilise kalendri nädal/<br/>Loengu (praktikumi) nr</th><th>Loengud:<br/> <code>N 12:15 &ndash; 13:45 A-543</code></th><th>Praktikumid:<br/> <code>T 12:15 &ndash; 13:45</code> (rühm 1)  <code>A-402</code><br/> <code>N 14:15 &ndash; 15:45</code> (rühm 2) <code>A-402</code></th></tr>
</thead>
<tbody>
<tr><td>1/1</td><td><code>08.09</code><br/>Infokäitluse eesmärgid</td><td><code>06.09(08.09)</code><br/>Info kvaliteet</td></tr>
<tr><td>2/2</td><td><code>15.09</code><br/>Infosüsteemide üldised omadused ja tüpoloogia</td><td><code>13(15).09</code><br/>Infovajadused</td></tr>
<tr><td>3/3</td><td><code>22.09</code><br/>Protsessid ja nende uurimine</td><td><code>20(22).09</code><br/>Protsesside modelleerimine (IDEF0)</td></tr>
<tr><td>4/4</td><td><code>29.09</code><br/>Protsesside IT toetus; protsesside parendamine</td><td><code>27(29).09</code><br/>Protsesside modelleerimine (Swimlanes)</td></tr>
<tr><td>5/5</td><td><code>06.10</code><br/>Süsteemiarendus ja arendusmeetod</td><td><code>04(06).10</code><br/>Protsesside modelleerimine (versioon 2)</td> </tr>
<tr><td>6/6</td><td><code>13.10</code><br/>Infoökonoomika</td><td><code>11(13).10</code><br/>Maatriksmodelleerimine</td></tr>
<tr><td>7/7</td><td><code>20.10</code><br/>Infosüsteemide kaasusi</td><td><code>18(20).10</code><br/>Maatriksmodelleerimine (tööde läbivaatus)</td></tr>
<tr><td>8</td><td colspan="3">Iseseisva töö nädal</td></tr>
<tr><td>9/8</td><td><code>03.11</code><br/>Eriteema ja/või vahekontrolltöö</td><td><code>01(03).11</code><br/>Veel modelleerimismeetoditest</td></tr>
<tr><td>10/9</td><td><code>10.11</code><br/>Süsteemi arhitektuur</td><td><code>08(10).11</code><br/>Süsteemi arhitektuuri kavandamine</td></tr>
<tr><td>11/10</td><td><code>17.11</code><br/>Infosüsteemi füüsiline dimensioon</td><td><code>15(17).11</code><br/>Infosüsteemi prototüüpimine</td></tr>
<tr><td>12/11</td><td><code>24.11</code><br/>Andmete (info) roll infosüsteemis</td><td><code>22(24).11</code><br/>Kontseptuaalne modelleerimine</td></tr>
<tr><td>13/12</td><td><code>01.12</code><br/>Inimene ja infosüsteem</td><td><code>29.11(01.12)</code><br/>Nõuete dokumendi koostamine</td></tr>
<tr><td>14/13</td><td><code>08.12</code><br/>Arendus- ja muutusprotsessid infosüsteemides</td><td><code>06.12(08.12)</code><br/>Infosüsteemi arendusplaani koostamine</td></tr>
<tr><td>15/14</td><td><code>15.12</code><br/>Infosüsteemide arengutendentsidest</td><td><code>13(15).12</code><br/>Infosüsteemi arendusplaani läbivaatus</td></tr>
<tr><td></td><td><code>20.12.2016 12:15</code> ruumis A-402</i> Eksam (1. põhieksam) (tarkvaraarendus)<br/>
<code>22.12.2016 12:15</code> ruumis A-402 Eksam (1. põhieksam)  (digitaalne meedia, INITB)
</td><td></td></tr>
<tr><td></td><td><code>12.01.2017 12:15</code> ruumis A-402</i> Eksam (2. põhieksam)</td><td></td></tr>
</tbody>
</table>

<h2>Aine eesmärk, lühikirjeldus, õpiväljundid</h2>
Vt ainekaarti.

<h2>Hindamismeetodid</h2>
<p>Hindamisel tulevad arvesse nii kursuse jooksul tehtud iseseisev töö kui ka eksami tulemus. Hinne moodustub kahest osast: 1) kursuse jooksul tehtud ja <u>praktikumides ettekantud</u> iseseisev töö (12 ülesannet, vt allpool), osakaaluga 60%; 2) eksamiküsimuste (valikvastustega küsimused, nende arv on kuni 40) vastamise tulemus, osakaaluga 40%.</p> 

<h2>Õppetöös osalemise ja eksamile/arvestusele pääsemise nõuded</h2>
<p>Iseseisva töö ülesande lahenduse esitamine (toimub praktikumides) ja sellele järgnevas ühises arutelus osalemine on kursuse olemuslik ja asendamatu osa. Praktikumides osalemine on nõutav ja seda eeldatakse.</p>

<h2>Iseseisev töö ja selle nõuded</h2>
<p>Iseseisev töö toimub ülesannete lahendamise, lahenduste praktikumis esitamise ja ettekantavate lahenduste ühise arutelu vormis. Ülesandeid on kaksteist:</p>

<ol>
<li>Info kvaliteedi hindamine</li>
<li>Infovajaduste väljaselgitamine</li>
<li>Äriprotsessi modelleerimine (IDEF0)</li>
<li>Äriprotsessi modelleerimine (Swimlanes)</li>
<li>Parendamise ja IT toetuse võimaluste leidmine protsessis</li>
<li>Infotehnoloogiline modelleerimine maatriksite abil</li>
<li>Arendusettepaneku tasuvuse hindamine</li>
<li>Süsteemi arhitektuuri kavandamine</li>
<li>Infosüsteemi prototüüpimine</li>
<li>Kontseptuaalse mudeli koostamine</li>
<li>Nõuete dokumendi koostamine</li>
<li>Infosüsteemi arenduse plaanimine.</li>
</ol>

<p>Loengute ja ülesannete tekstid ning muu teave avaldatakse kursuse veebilehel jooksvalt.</p>

<p>Lahenduste vormistamise nõuete kohta vt lahenduste vormistamise juhendit.
Ülesanded antakse kätte teemade käsitlemisel vastavalt loengute ja praktikumide plaanile. Ülesande lahenduse esitamise tähtaeg on alati järgmine praktikum (s.o. nädal pärast ülesande andmist). Kursuse formaat ei võimalda järelevastamist vms, kuid hindamissüsteem arvestab, et väike protsent tööst võib mitmesugustel põhjustel hilineda.</p>

<h2>Hindamiskriteeriumid</h2>
<p><code>A</code> – suurepärane<br/>
<code>B</code> – väga hea<br/>
<code>C</code> – hea<br/>
<code>D</code> – rahuldav<br/>
<code>E</code> – kasin<br/>
<code>F</code> – puudulik<br/>
</p>

<p>Ülesannete (iseseisva töö) osas: 0..4 esitatud lahendust vastavad skaala A, B, C, D, E, F madalaimale hindele F. Iga rohkem esitatud lahendus tõstab tulemust ühe skaalaühiku võrra.</p>

<p>Ülesanne loetakse esitatuks siis, kui rühm või üksikautor on praktikumi toimumise ajaks saatnud kirjaliku lahenduse õppejõule e-posti teel, on füüsiliselt praktikumis kohal ja valmis lahendust suuliselt ette kandma. 
Kirjaliku eksami osas: 30% õigesti vastatud küsimusi vastab skaala A, B, C, D, E, F madalaimale hindele F (mitterahuldav). Iga järgmine 10 protsentipunkti õigeid vastuseid tõstab tulemust ühe skaalaühiku võrra. 
Lõpphinne moodustub ülesannete (iseseisva töö) ja kirjaliku eksami tulemuste summana. Ülesannete ja kirjaliku eksami tulemustel on lõpphindes osakaalud vastavalt 60% ja 40%.</p>
