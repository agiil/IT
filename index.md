---
title: Infotehnoloogia ettevõtjale
permalink: /
---

> In our industry, if you can imagine something, you can build it. — Ray Ozzie, Chief Software Architect, Microsoft 2005-2010

Ajakohane ülevaade IT rakendamisest organisatsioonis, fookusega töövoogude ja äriprotsesside IT-ga toetamisel, tarkvara ja IT-teenuste targale sisseostmisel ja IT-põhisel strateegial.

__Õppeaine eesmärk__ on valmistada kuulaja ette kompetentseks tegutsemiseks organisatsioonis efektiivse infohalduse korraldamisel, äriprotsesside IT abil teostamisel ja parendamisel, IT teenuste ja arenduste tellimisel, ettevõtte IT-arhitektuurile äripoole sisendi andmisel, IT lõimimisel äristrateegiatesse.

__Juhtmõte__: IT oskuslik rakendamine on ettevõtte arengu (kasvu, efektiivsuse) üks peamisi vahendeid.

__Oskused__. Kursuse läbinu oskab:

-  analüüsida äriprotsessi IT rakendamise vaatepunktist 
-  leida võimalusi automatiseerimiseks ja inimtöö toetamiseks IT-ga
-  süstemaatiliselt hinnata tarkvaralahenduste sobivust
-  püstitada ärinõudeid IT-le
-  täita „targa tellija“ rolli tarkvaraarenduses, sh agiilses
-  kaardistada ettevõtte IT-arhitektuuri ja leida sealt lünki ning parandamist vajavaid kohti
-  visioneerida IT-põhist ärimudelit. 

Need on keerulised asjad, kus oskus saab tulla ainult läbi praktika. Kursusega on aga vähemalt alus tehtud, nii mõistete kui ka praktilise katsetuse tasandil.

__Tugidistsipliinid__. Ükski teadus ei seisa omaette. IT rakendamine tugineb eelkõige süsteemkäsitlusele (_The Systems Approach_), teadusele süsteemidest.

Märkus. "IT rakendamine" on natuke tautoloogiline, sest tehnoloogia ongi teadmise rakendamine, kunst midagi teha.

<!--  Referentsdistsipliinid: kunst, sport. IT - elatise teenimise vahend -->

__Põhiküsimused__. IT praktilisel kasutamisel organisatsiooni kontekstis tekib palju mitmesuguseid huvitavaid ja keerulisi küsimusi. Paljudele ei olegi lihtsaid lahendusi. IT-s endas on palju lahendamata küsimusi. Ka neist tuleb möödaminnes juttu.

<a rel="license" href="http://creativecommons.org/licenses/by/4.0/"><img alt="Creative Commonsi litsents" style="border-width:0" src="https://i.creativecommons.org/l/by/4.0/88x31.png" /></a><br />Litsentseeritud <a rel="license" href="http://creativecommons.org/licenses/by/4.0/">Creative Commonsi Autorile viitamine 4.0 Rahvusvaheline litsentsiga</a>.