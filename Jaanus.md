---
title: Jaanus
permalink: Jaanus
---

Christian & Griffits (2016) Algorithms to Live By: The Computer Science of Human Decisions, [http://algorithmstoliveby.com/](http://algorithmstoliveby.com/)

Suurepärane valik. 

Sortimisalgoritmid... mullsortimine (_bubble sort_), sortimine vahetamistega, sortimine lisamisega, sortimine mestimisega (_merge sort_). Sortimine on arvutiteaduse üks alusprobleeme. Sortimisalgoritme on palju, võib-olla 30..40 neist on tähtsamad. 

Algoritmide alal on seni parimaks käsitluseks loetud Princetoni ülikooli professori Sedgewicki raamatut [1]. 

Kui küsida milline on parim sortimisalgoritm, siis harilikult vastatakse, et nn kiirsortimine (Quicksort). Quicksorti leiutas (või pigem algoritme avastatakse?) Hoar 1959. a. Quicksort on 2-3 korda kiirem kui konkureerivad algoritmid [2].

Christiani ja Griffitsi raamat näitab, et teadus areneb. Rõõm on näha, et ala ei ole lõpetatud, teema suletud.

Ei ole välistatud, et keegi tuleb välja veel parema algoritmiga.

(_Indeed_, pakun välja ***YOLO-sort algoritmi***). YOLO-sort on väga lihtne - leida veebist esimene ettejuhtuv implementeeritud sorteerimisalgoritm ja kasutada seda - pööramata tähelepanu, kas sortimine on väga kiire. YOLO-sort optimeerib arendaja eluaja (mis on piiratud ressurss) kasutamist. Variant: YOLO Extreme - kaaluda, kas ikka peab sortima?)

Märgiks siin veel seda, et IT-s on võimalusi asju erineval viisil teha rohkem, kui vahel arvatakse.

Programmeerimisraamistike mõõdupuuks on kujunenud nn ToDo näiterakendus. See on lihtne ülesannete meelespea (_To Do list_) rakendus. Sama funktsionaalsust ja kasutajakogemust on võimalik programmeerida erinevate vahenditega. ToDo Frontend [3] koondab kümneid erinevates programmeerimiskeeltes teostatud ToDo veebisirvijas jooksvaid implementatsioone. ToDo Backend [4] koondab kümneid näiteid, kuidas ToDo rakenduse andmesalvestust erinevate andmebaaside jm salvestustehnoloogiatega teostada.

Brasiilia naisarvuteadlane Cristina Lopes üllitas 2014. a raamatu, milles näitab, kuidas üht ja sama probleemi on võimalik lahendada oma 40 erinevas programmeerimiskeeles ja -paradigmas [5] 

Järeldus ärile selles võiks olla see, et kui keegi tuleb jutuga, et turul on end sisse seadnud tuntud tegijad ettevõte A ja ettevõte B, turg on sellega täis ja rohkem endam turule ei mahu - ärge üritagegi - siis päris nii see ei ole. Ikka võib tulla keegi, kes avastab võimaluse teha kuidagi teisiti.

Kirjanduses on samalaadne mõte käinud läbi sajandite. Oli vist Ovidius selle mõtte väljendaja, et viimane poeet - osutub alati, et siiski on eelviimane. Alexandre Pouchkine jt arendasid seda mõtet edasi.

(Järeldus poliitikale võiks olla see, et Francis Fukujama "Ajaloo lõpp" on ilus raamat, kuid ajaloo kulg siiski ei lõpe. Eks sama lugu ole ka NATOde, EL, Rail Balticutega).

Mis on siis püsivat? _Ars longa, vita brevis est..._

[1] Sedgewick & Wayne (1983) Algorithms. [http://algs4.cs.princeton.edu/home/](http://algs4.cs.princeton.edu/home/)

[2] [https://en.wikipedia.org/wiki/Quicksort](https://en.wikipedia.org/wiki/Quicksort)

[3] To Do Frontend [http://todomvc.com/](http://todomvc.com/)

[4] To Do Backend [https://www.todobackend.com/](https://www.todobackend.com/)

[5] Lopes (2014) Exercises in Programming Style. [https://www.amazon.com/Exercises-Programming-Style-Cristina-Videira/dp/1482227371/](https://www.amazon.com/Exercises-Programming-Style-Cristina-Videira/dp/1482227371/)

[6] https://fr.wikipedia.org/wiki/Alexandre_Pouchkine